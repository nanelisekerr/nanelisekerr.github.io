<html>
19 mayıs akşamı. orhanla beraber mor ve ötesi konserine gidelim ortam yapar takılırız diye plan yapıyoruz. konser belediye konseri. çoluk çocuk olacağını tahmin edebiliyoruz ama bu raddesini değil. elimizde 50lik vodka var. benim karnım aç. 3üncüyü doldururken yamulmaya başlıyorum, hemen çarpıyor. bok gibi geçiyor konser. yarısından sonrası muallakta zaten benim için. tuvalete gittiğimi ve sonrasında standdan beypazarı kurusu alıp gömdüğümüzü hatırlıyorum. otobüste gelirken biraz daha ayığım. liseliler tutturmuş hayatımda ilk defa duyduğum şarkılar söylüyor bütün otobüs olarak. korkunç geceydi kısaca. yurtlar kapanmış. eve gidesim yok. gitsem de üstümün leş gibi kokmasından yiyeceğim lafları biliyorum. kütüphanede geçirelim geceyi diyoruz. sıhhiyede inmişiz ordan vodkanın kalanını pet şişeye dolduruyoruz millet kütüphanesine sokabilelim diye. ordan son metroya yetişebiliyoruz. maksat söğütözünde inip yürümek. milli kütüphanedeyken kafamıza dank ediyor kütüphanenin pazarı pazartesiye bağlayan gece kapalı olduğu. o durakta kendimizi dışarı atıyoruz. merdivenlerden çıkarken orhan önümüzdeki iki kıza kütüphane açık mı kalınabiliyor mu diye soruyor. olaylar benim aklımın almayacağı bi seviyede gelişiyor ve orhan kızlara vodka teklif ediyor. kızlar kabul ediyor. onların da kalacak yerleri yok ve bizim fakültedenler. isimleri sude ve eylül. konserden çıkmışlar bizle tamamen aynı durumdalar. geceyi barda geçirmeyi planlıyorlarmış. öyle konuşmaya devam ederken kızlarla 7. cadde girişindeki parka oturuyoruz. karnım hala aç. elimizde yarının biraz üstü dolu şişe vodka var. su gibi gidiyor şerefsizim. büyük bölümünü ben içmiştim. kafam gitmeye başladı yine. sude çok sempatik geliyor bana. bunun selenaya olan benzerliğiyle alakası olup olmadığını sabah ayılana kadar farketmiyorum ama. şurdan burdan muhabbetle devam etti park. kalkacağamız zamana kadar ne kadar içtiğimin ve sarhoş olduğumun farkında değilim. çöpü atmaya giderken yalpalıyorum. tek başıma yürüyebilecek halde değilim. orhan koluma girip götürüyor beni. yolda yürürken bişeyler diyorum. kızların gülme sesleri geliyor ama ne anlattığım hakkında en ufak bir fikrim yok. bara oturuyoruz sude tuvalete kalkıyor. sonra orhan da gidiyor. eylülle kalıyoruz. bana birşeyler soruyor. cevap veriyorum gülüyor. soruyu hatırlayamıyorum. tuvaletten geliyorlar, sipariş veriyoruz. o çok da mantıklı düşünemeyen halimle bi de bira alıyorum. içerken konu nerden geliyor bilmiyorum eylül ateistmiş. orhan ben de ateistim diyor. ateizme dair görüşlerimi anlatmaya başlıyorum. allah kendi varlığını bu kadar güzel argümanlarla kanıtlayabilir miydi bilmiyorum ama ben kanıtlıyorum. en azından sarhoş halim bunu böyle düşünüyor. felsefi başka şeyler de anlatıyorum ve bence çok mantıklı. devamında rastgele konular ve kızların ikisi tuvalete kalkıyor. uykusuzluk ve yorgunluktan ölecek gibiyken kafamı masanın üstüne gömüyorum. orhan bana “çok iyi gidiyorsun” diyor ve sanırım geceye dair tam olarak hatırlayabildiğim sayılı cümlelerden biri bu. kafamı kaldıracak halim yok ve beğeni yapıyorum elimle. bara dair diğer hatırladığım şey de orhanın beni tutarak tuvalete götürmesi ve benim dönerken “nası oldu bunlar amınakoyayım” sorusunu sormam. orhanın cevabını hatırlayamıyorum. sudenin de kafası güzelleşiyor bi yerden sonra. kendisi sigaradan olduğunu söylüyor. sabah konuştuğumuzda orhan istemsiz gülmelerinden onun da sarhoş olduğunu iddia ediyor ama ben benim ortamdaki tek sarhoş olmama özenmesinden dolayı biraz da rol yaptığını düşünüyorum. bardan çıkıp yürümeye devam ediyoruz. açlıktan ölüyorum. dönerci buluyoruz. tavuk döner söylüyorum. başka kimse birşey almıyor. yarısını yiyebiliyorum. doyduktan sonra kafam hafiften yerine gelmeye başlıyor. dönerciden sonraki köşeyi dönünceki iddaa bayii önündeki uzunca masa sandalyeye oturuyoruz. müzik açıp dinliyoruz sadece. ezan okunuyor. takiben hava aydınlanmaya başlarken gökyüzüne bakıyorum ve ayılmaya başladığımı farketmemle gelen özfarkındalıktan dolayı yanımdakilerle gece boyu yaşadığım şeylerin utancı… kimsenin beni yargılamıyor olması iyi hissettiriyor. gidecek yerimiz yok. metroların açılmasına daha var. sude üşüdüğünü söylüyor. ceketimi verip vermemekte çok tereddüt ediyorum. verirsem kendimin hasta olacağına eminim. tekrar dönerciye geçiyoruz ısınmak için. yemek yok. oturabilir miyiz sorusunu kırmıyorlar. orhan aşağıya tuvalete gidiyor. eylül önümde. sude yanında. nasıl bir düzende oturmamız gerektiğini bilmiyoruz. sude masanın ilerisine oturuyor. eylül de yanına oturur derken tam çaprazına geçiyor. önümdeki tek boş yer olan sudenin yanına oturuyorum. mutlu olmuştum sanırım. orhan dönüyor. biraz oturup konuştuktan sonra çantamdaki uno aklıma geliyor. teklif ediyorum ve oynamaya başlıyoruz. gece boyu hangi beni gördüklerini bilmiyorum. ne dediğimi bilmiyorum. hava aydınlandıktan sonra nasıl davranmam gerektiğini bilmiyorum. normal ben olmaya karar veriyorum. benden soğuyup soğumamaları umrumda değil. kızlarla arama koyduğum o duygu bariyerinin arkasına çekiliyorum yeniden. flört edebilecekken benliğim bunu yapmayı reddediyor, herşeyi oluruna bırakmayı seçiyorum. sudeyle göz göze geliyoruz sürekli. gözleri çok güzel. zaman duruyor sanki bir anlığına. birbirimize ne kadar süre kilitlendiğimizin farkında değilim. benim hakkımda ne düşünüyor emin değilim. sıcak durmaya çalışıyor gibi ama bunun dayanağının hangi hareketim olduğunu bilmiyorum. bilmediğimden dolayı korkuyorum yanlış tanınmaktan. ama bunları birbirimize kelimelerle açıklamamız çok saçma olurdu. devam ediyoruz sadece. istasyonların açılma saati geliyor. her yerim ağrıyor. kalkıyoruz ve yürümeye başlıyoruz. yandaki bakkal açılmış. birşeyler alıyorlar. istasyona yöneliyoruz. bana yakın duruyor. dayanağını bilmemem içimi yiyor. ilk tanıştığımızda hoş mu bulmuştu yoksa yaptığım bir şeyin etkisi mi vardı. iki türlü de huzursuzluğum çözülmeyecekti. ben öyle olması için hiçbir çaba harcamamıştım çünkü. pişmandım. trendeydik. eylül indi. 3 kişi kalmıştık. vagonun ışıklarının etkisiyle yüz hatları daha da belli oluyordu. gözlerimi alamıyordum. çekiniyordum. konuşuyordu. sesi daha güzel gelmişti sanki o haldeyken. kızılayda inip vedalaştık. otobüse doğru yürürken düşüncelerimde boğuluyordum. ne olacaktı? ne olması gerekiyordu? böyle tek gecelik bir olay olarak mı kalacaktı? kalmasını istemiyordum. diğer üçü de böyle mi düşünüyordu? sadece bir kez daha görmeyi umuyordum. ne olacağını merak ediyordum. 
<br>
<br>
20 mayısı 21e bağlayan gece de oturup bunları yazıyorum unutmamak için
</html>
