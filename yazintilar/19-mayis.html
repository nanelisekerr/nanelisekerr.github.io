<html>
  19 mayıs akşamı. orhanla beraber mor ve ötesi konserine<br> 
  gidelim ortam yapar takılırız diye plan yapıyoruz. konser<br>
  belediye konseri. çoluk çocuk olacağını tahmin edebiliyoruz<br>
  ama bu raddesini değil. elimizde 50lik vodka var. benim karnım<br>
  aç. 3üncüyü doldururken yamulmaya başlıyorum, hemen çarpıyor.<br>
  bok gibi geçiyor konser. yarısından sonrası muallakta zaten<br>
  benim için. tuvalete gittiğimi ve sonrasında standdan beypazarı<br>
  kurusu alıp gömdüğümüzü hatırlıyorum. otobüste gelirken biraz<br>
  daha ayığım. liseliler tutturmuş hayatımda ilk defa duyduğum<br>
  şarkılar söylüyor bütün otobüs olarak. korkunç geceydi kısaca.<br>
  yurtlar kapanmış. eve gidesim yok. gitsem de üstümün leş gibi<br>
  kokmasından yiyeceğim lafları biliyorum. kütüphanede geçirelim<br>
  geceyi diyoruz. sıhhiyede inmişiz ordan vodkanın kalanını pet<br>
  şişeye dolduruyoruz millet kütüphanesine sokabilelim diye.<br>
  ordan son metroya yetişebiliyoruz. maksat söğütözünde inip<br>
  yürümek. milli kütüphanedeyken kafamıza dank ediyor kütüphanenin<br>
  pazarı pazartesiye bağlayan gece kapalı olduğu. o durakta<br>
  kendimizi dışarı atıyoruz. merdivenlerden çıkarken orhan<br>
  önümüzdeki iki kıza kütüphane açık mı kalınabiliyor mu diye<br>
  soruyor. olaylar benim aklımın almayacağı bi seviyede gelişiyor<br>
  ve orhan kızlara vodka teklif ediyor. kızlar kabul ediyor.<br>
  onların da kalacak yerleri yok ve bizim fakültedenler. isimleri<br>
  sude ve eylül. konserden çıkmışlar bizle tamamen aynı durumdalar.<br>
  geceyi barda geçirmeyi planlıyorlarmış. öyle konuşmaya devam<br>
  ederken kızlarla 7. cadde girişindeki parka oturuyoruz. karnım<br>
  hala aç. elimizde yarının biraz üstü dolu şişe vodka var. su<br>
  gibi gidiyor şerefsizim. büyük bölümünü ben içmiştim. kafam<br>
  gitmeye başladı yine. sude çok sempatik geliyor bana. bunun<br>
  selenaya olan benzerliğiyle alakası olup olmadığını sabah ayılana<br>
  kadar farketmiyorum ama. şurdan burdan muhabbetle devam etti park.<br>
  kalkacağamız zamana kadar ne kadar içtiğimin ve sarhoş olduğumun<br>
  farkında değilim. çöpü atmaya giderken yalpalıyorum. tek başıma<br>
  yürüyebilecek halde değilim. orhan koluma girip götürüyor<br>
  beni. yolda yürürken bişeyler diyorum. kızların gülme sesleri<br>
  geliyor ama ne anlattığım hakkında en ufak bir fikrim yok.<br>
  bara oturuyoruz sude tuvalete kalkıyor. sonra orhan da gidiyor.<br>
  eylülle kalıyoruz. bana birşeyler soruyor. cevap veriyorum gülüyor.<br>
  soruyu hatırlayamıyorum. tuvaletten geliyorlar, sipariş veriyoruz.<br>
  o çok da mantıklı düşünemeyen halimle bi de bira alıyorum. içerken<br>
  konu nerden geliyor bilmiyorum eylül ateistmiş. orhan ben de<br>
  ateistim diyor. ateizme dair görüşlerimi anlatmaya başlıyorum.<br>
  allah kendi varlığını bu kadar güzel argümanlarla kanıtlayabilir<br>
  miydi bilmiyorum ama ben kanıtlıyorum. en azından sarhoş halim<br>
  bunu böyle düşünüyor. felsefi başka şeyler de anlatıyorum ve bence<br>
  çok mantıklıydı. devamında rastgele konular ve kızların ikisi tuvalete<br>
  kalkıyor. uykusuzluk ve yorgunluktan ölecek gibiyken kafamı masanın<br>
  üstüne gömüyorum. orhan bana “çok iyi gidiyorsun” diyor ve sanırım<br>
  geceye dair tam olarak hatırlayabildiğim sayılı cümlelerden biri bu.<br>
  kafamı kaldıracak halim yok ve beğeni yapıyorum elimle. bara dair diğer<br>
  hatırladığım şey de orhanın beni tutarak tuvalete götürmesi ve benim<br>
  dönerken “nası oldu bunlar amınakoyayım” sorusunu sormam. orhanın<br>
  cevabını hatırlayamıyorum. sudenin de kafası güzelleşiyor bi yerden<br>
  sonra. kendisi sigaradan olduğunu söylüyor. sabah konuştuğumuzda orhan<br>
  istemsiz gülmelerinden onun da sarhoş olduğunu iddia ediyor ama ben<br>
  benim ortamdaki tek sarhoş olmama özenmesinden dolayı biraz da rol<br>
  yaptığını düşünüyorum. bardan çıkıp yürümeye devam ediyoruz. açlıktan<br>
  ölüyorum. dönerci buluyoruz. tavuk döner söylüyorum. başka kimse birşey<br>
  almıyor. yarısını yiyebiliyorum. doyduktan sonra kafam hafiften yerine<br>
  gelmeye başlıyor. dönerciden sonraki köşeyi dönünceki iddaa bayii önündeki<br>
  uzunca masa sandalyeye oturuyoruz. müzik açıp dinliyoruz sadece. ezan<br>
  okunuyor. takiben hava aydınlanmaya başlarken gökyüzüne bakıyorum ve<br>
  ayılmaya başladığımı farketmemle gelen özfarkındalıktan dolayı<br>
  yanımdakilerle gece boyu yaşadığım şeylerin utancı… kimsenin beni<br>
  yargılamıyor olması iyi hissettiriyor. gidecek yerimiz yok. metroların<br>
  açılmasına daha var. sude üşüdüğünü söylüyor. ceketimi verip vermemekte<br>
  çok tereddüt ediyorum. verirsem kendimin hasta olacağına eminim. tekrar<br>
  dönerciye geçiyoruz ısınmak için. yemek yok. oturabilir miyiz sorusunu<br>
  kırmıyorlar. orhan aşağıya tuvalete gidiyor. eylül önümde. sude yanında.<br>
  nasıl bir düzende oturmamız gerektiğini bilmiyoruz. sude masanın ilerisine<br>
  oturuyor. eylül de yanına oturur derken tam çaprazına geçiyor. önümdeki<br>
  tek boş yer olan sudenin yanına oturuyorum. mutlu olmuştum sanırım. <br>
  orhan dönüyor. biraz oturup konuştuktan sonra çantamdaki uno aklıma<br>
  geliyor. teklif ediyorum ve oynamaya başlıyoruz. gece boyu hangi beni<br>
  gördüklerini bilmiyorum. ne dediğimi bilmiyorum. hava aydınlandıktan<br>
  sonra nasıl davranmam gerektiğini bilmiyorum. normal ben olmaya karar<br>
  veriyorum. benden soğuyup soğumamaları umrumda değil. kızlarla arama<br>
  koyduğum o duygu bariyerinin arkasına çekiliyorum yeniden. flört<br>
  edebilecekken benliğim bunu yapmayı reddediyor, herşeyi oluruna bırakmayı<br>
  seçiyorum. sudeyle göz göze geliyoruz sürekli. gözleri çok güzel. zaman<br>
  duruyor sanki bir anlığına. birbirimize ne kadar süre kilitlendiğimizin<br>
  farkında değilim. benim hakkımda ne düşünüyor emin değilim. sıcak<br>
  durmaya çalışıyor gibi ama bunun dayanağının hangi hareketim olduğunu<br>
  bilmiyorum. bilmediğimden dolayı korkuyorum yanlış tanınmaktan. ama<br>
  bunları birbirimize kelimelerle açıklamamız çok saçma olurdu. devam<br>
  ediyoruz sadece. istasyonların açılma saati geliyor. her yerim ağrıyor.<br>
  kalkıyoruz ve yürümeye başlıyoruz. yandaki bakkal açılmış. birşeyler<br>
  alıyorlar. istasyona yöneliyoruz. bana yakın duruyor. dayanağını<br>
  bilmemem içimi yiyor. ilk tanıştığımızda hoş mu bulmuştu yoksa<br>
  yaptığım bir şeyin etkisi mi vardı. iki türlü de huzursuzluğum<br>
  çözülmeyecekti. ben öyle olması için hiçbir çaba harcamamıştım <br>
  çünkü. pişmandım. trendeydik. eylül indi. 3 kişi kalmıştık. vagonun<br>
  ışıklarının etkisiyle yüz hatları daha da belli oluyordu. gözlerimi<br>
  alamıyordum. çekiniyordum. konuşuyordu. sesi daha güzel gelmişti<br>
  sanki o haldeyken. kızılayda inip vedalaştık. otobüse doğru yürürken<br>
  düşüncelerimde boğuluyordum. ne olacaktı? ne olması gerekiyordu?<br>
  böyle tek gecelik bir olay olarak mı kalacaktı? kalmasını istemiyordum.<br>
  diğer üçü de böyle mi düşünüyordu? sadece bir kez daha görmeyi<br>
  umuyordum. ne olacağını merak ediyordum. <br>

20 mayısı 21e bağlayan gece de oturup bunları yazıyorum unutmamak için
</html>
